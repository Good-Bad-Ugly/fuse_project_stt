महाकाली करिडोरअन्तर्गतको दार्चुलाको तुषारपानी–कोठेधार–टिंकर सडकका लागि सरकारले न्यून बजेट छुट्याएपछि यहाँको व्यास गाउँपालिकाले चन्दा संकलन गर्ने भएको छ । जिल्लाको विकासको मेरुदण्ड र देशको रणनीतिक एवं सामरिक महत्त्वको सडक निर्माणका लागि सरकारले महत्त्व दिन नसकेको भन्दै गाउँपालिकाले १६ औं गाउँसभाबाट देशभरिका सबै स्थानीय तह, प्रदेश र संघीय सरकारलाई सहयोगका लागि अपिल गरेको हो ।