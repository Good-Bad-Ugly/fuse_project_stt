पाल्पामा महिनावारीप्रतिको गलत धारणा हटाउन युवाको सक्रियता बढेको छ । युवाहरूको सक्रियतामै यहाँ ‘महिनावारी मेला’ पनि सञ्चालन भइरहेको छ । युवाको सक्रियतामा सुरु भएको मेलाअन्तर्गत सचेतनाका कार्यक्रम गरिन्छ । ‘प्रोजेक्ट रजस्वला’ नाम दिइएको मेलामा अहिले सय बढी युवा सहभागी हुन्छन् । ‘हामी १०–१५ जना युवाले सुरुवात गरेका हौं,’ युवा अभियन्ता डा.विनु नेपालले भनिन्, ‘अहिले सय बढी युवाको सक्रिय सहभागितामा अभियान चलाइरहेका छौं ।’