आधिकारिक र व्यापक रूपमा नेपाली भाषा भनिने यस भाषालाई समुदाय स्तरमा अन्य नामले पनि चिन्ने गरिन्छ।[२] नेपाली भाषाका अधिकांश शब्द खस भाषा बाट आएका हुँनाले यसलाइ प्रारम्भीक कालमा खस कुरा अर्थात् खस जातिको भाषा वा बोली भनिन्थ्यो। जुन भाषा पश्चिमी नेपालमा खस राज्य कालमा प्रचलित भयो।[३] शाह वंशीय कालमा गोर्खाका राजा पृथ्वीनारायण शाहको नेतृत्वमा नेपालको एकीकरण पछि, नेपाली भाषालाई गोर्खालीहरूले बोल्ने भएकोले गोरखा भाषा भनेर चिनिन थाल्यो।[४][५] पहाडी क्षेत्र अर्थात सामान्यतया हिउँ नपर्ने वा हिउँदमा मात्र पर्ने क्षेत्रमा बढी प्रचलीत भएकोले यस भाषालाई पर्वते अर्थात् पहाड बासीहरूको भाषा पनि भनिन्छ।[६] यद्यपि विशाल खस साम्राज्य कालमा जडान क्षेत्र अर्थात बढी जाडो हुँने र हीउँ पर्ने क्षेत्रहरू जुम्ला,हुम्ला,तल्लो डोल्पा अनि ताक्लाकोट वरपरका कैलाश मान सरोवर साथै ब्रम्हपुत्र उपत्यका अादी क्षेत्रमा पनि खस भाषा प्रचलित िथयो। तर हिमाली क्षेत्रमा पातलो बस्ती हुँने र अधिकांश जनसङ्ख्या पहाडी क्षेत्रमा हुँने भएकाले पाहाडी वा पर्वते कहलिन गयो।