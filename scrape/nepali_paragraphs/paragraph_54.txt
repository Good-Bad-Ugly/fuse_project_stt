वर्तमान नेपालीको प्रारम्भिक रूपहरू १०-१४औँ शताब्दीमा, खस राज्यको समयमा हालको पश्चिमी नेपालको मध्य आर्य भाषा परिवार अपभ्रंश भाषाभाषीहरूबाट विकसित भएको थियो।[७] यो भाषा संस्कृत, प्राकृत र अपभ्रंशबाट विकसित भएको हो।[७] खस राज्यको पतनपछि कर्णाली-भेरी क्षेत्रमा  बाइसे राज्यहरूर गण्डकी क्षेत्रमा चौबिसी राज्यहरूमा विभाजन गरियो।[७] नेपालीको हालको प्रचलित संस्करण करिब ५०० वर्षअघि कर्णाली–भेरी–सेतीबाट पूर्वतर्फका खस जातिको एउटा शाखा कर्णाली र गण्डकी बेसिनका तल्लो उपत्यकामा बसोबास गरेपछि उत्पत्ति भएको मानिन्छ।[७][८]